# Skolverkets riktlinjer

Nedan är ett direkt utdrag ur skolverket riktlinjer för kursen. Indelningen under rubriker och en uppskattning av hur stor del av kursen vissa moment tar upp är helt och hållet min egen.

## HTML och CSS (25% av kursen)
Fördjupning i märkspråk där det huvudsakliga innehållet är standarderna för HTML och CSS med särskilt fokus på responsiv design

Ramverk eller klassbibliotek inom design eller skriptspråk.

## CSS preprocessing, ECMA-script och grafik (10% av kursen)
Språk med stöd för variabler för att förenkla CSS-generering.

Skriptspråk för webbutveckling på klientsidan och dokumentobjektsmodell.

Bilder, ljud, video och två- eller tredimensionell interaktiv grafik för webbapplikationer.

## CMS-projekt (50% av kursen)
Webben som plattform för applikationer av olika slag.

Utvecklingsprocessen för ett webbtekniskt projekt med målsättningar, planering, specifikation av struktur och design, kodning, optimering, testning, dokumentation och uppföljning.

Riktlinjer för god praxis inom webbutveckling.

Terminologi inom området webbutveckling.

## Tester (13% av kursen)
Uppnående av interoperabilitet genom att följa standarder och testa på olika plattformar.

Applikationer som fungerar oberoende av vald plattform och hur tillgänglighet uppnås även för användare med funktionsnedsättning.

Kvalitetssäkring av applikationens funktion och validering av kodens kvalitet.

## Lagar och säkerhet (2% av kursen)
Lagar och andra bestämmelser som styr digital information, till exempel personuppgiftslagen och lagen om elektronisk kommunikation.

Säkerhet och sätt att identifiera hot och sårbarheter samt hur attacker kan motverkas genom effektiva åtgärder.
