# Skolverkets riktlinjer

Nedan är ett direkt utdrag ur skolverket riktlinjer för kursen. Indelningen under rubriker och en uppskattning av hur stor del av kursen vissa moment tar upp är helt och hållet min egen.

### HTML/CSS och bildhantering (40% av kursen)
* Kunskaper om de tekniker som används för att bygga webbplatser och webbapplikationer.
* Förmåga att bygga webbplatser och webbapplikationer enligt standarder och riktlinjer för god praxis samt med god tillgänglighet.
* Riktlinjer för god praxis inom webbutveckling.
* Märkspråk och deras inbördes roller, syntax och semantik – där det huvudsakliga innehållet är standarderna för HTML och CSS samt orientering om Ecmaskript och dokumentobjektsmodellen (DOM).
* Bilder och media med alternativa format, optimering och tillgänglighet.
### Projekt, process och testning (40% av kursen)
* Förmåga att planera, genomföra, testa, dokumentera och utvärdera utvecklingsprojekt för webbplatser samt applikationer som bygger på klientbaserade webbtekniker.
* Publikation av webbplatser med och utan webbpubliceringssystem.
* Processen för ett webbutvecklingsprojekt med målsättningar, planering, specifikation av struktur och design, kodning, optimering, testning, dokumentation och uppföljning.
* Interoperabilitet genom att följa standarder och testa på olika användaragenter.
* Applikationer som fungerar oberoende av val av användaragent, operativsystem eller hårdvaruplattform och hur tillgänglighet uppnås även för användare med funktionsnedsättning.
* Kvalitetssäkring av applikationens funktion och validering av kodens kvalitet.
### Allmänbildning och historik (16% av kursen)
* Kunskaper om webbens historia, betydelse och funktionalitet.
* Webben som plattform, dess historia och samhällspåverkan.
* Teknisk orientering om webbens protokoll, adresser, säkerhet och samspelet mellan klient och server.
* Teckenkodning, begrepp, standarder och handhavande.
* Förmåga att använda terminologi inom området.
* Terminologi inom området webbutveckling.
### Lagar (2% av kursen)
* Kunskaper om lagar och andra bestämmelser inom området samt förmåga att göra etiska överväganden och reflektera över integritetsfrågor.
* Lagar och andra bestämmelser som styr digital information, till exempel personuppgiftslagen och lagen om elektronisk kommunikation.
### Säkerhet (2% av kursen)
* Kunskaper om säkerhet och förmåga att identifiera och motarbeta attacker.
* Säkerhet och sätt att identifiera hot och sårbarheter samt hur attacker kan motverkas genom effektiva åtgärder. 
